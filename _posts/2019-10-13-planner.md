---
layout: post
title:  "Planowanie jadłospisu tygodniowego"
date:   2019-05-22
excerpt: "Naucz się, jak w prosty i wygodny sposób ułożyć swój własny jadłospis na tydzień"
image: "/images/20190519_cukier/title.jpg"
tags: eat
---



![My helpful screenshot](/images/20191012_plannery/cover1.jpg)

Uwielbiam gotować! Najbardziej lubię planować śniadania, przekąski i kolacje. Obiad traktuję bardziej jako rodzaj "zatankowania" baku w środku dnia. Musi być sycący, odżywczy, ale nie ciężkostrawny. Żeby uniknąć częstego kombinowania, gotuję najczęściej produkty jednogarnkowe, na 2 - 3 dni do przodu, albo odwiedzam swoje ulubione, zaufane kanjpki w Krakowie.  W kuchni zawsze mam produkty, które stanowią bazę lub uzupełnienie dla potraw, np. makarony zwykłe i białkowe, różne rodzaje ryżu, kasze. Dzięki temu, zawsze uda mi się przygotować posiłek pełnowartościowy.

Odżywianie traktuję jako element profilaktyki  dla dobrego stanu zdrowia na kolejne lata. Jednym słowem - chcę być Dziarską Babcią :) oduczyłam się już zawierzania modom i trendom w odżywianiu. Po eksperymentach z dietą roślinną i paleo, wiem już w jaki sposób powinnam się odżywiać i spokojnie daję sobie radę bez planowania jedzenia.
Jeśli jednak Waszym życiem rządzi praca/sporo dodatkowych obowiązków/brak wiedzy o odżywnianiu/brak czasu na gotowanie w tygodniu, zaplanowanie tygodnia pod względem jedzenia uratuje Wasze żołądki przed niechcianymi rewolucjami oraz uspokoi sumienie i lęk przed niechacianymi kaloriami.

W trakcie 30-dniowego wyzwania "Love You Body" dowiedziałam się, że kobiety lubią planować i mieć przygotowany plan działania. Dlatego stworzyłam 3 rodzaje plannerów tygodniowych, które pomagają unikać paniki jedzeniowej w tygodniu oraz zmiejszają ilość podstępnych słonych/słodkich przekąsek.

W swoim tygodniowym planie dietetycznym, planuję tylko 5 w tygodniu. Weekend, to czas na sport, spotkanie z przyjaciółmi i rodziną, więc nie chcę sobie narzucać sztywnych ram. Jeśli zjem ciasteczko na rowerze, to po prostu muszę je "rozjeździć". Jeśli lekko przejem się na rodzinnym spotkaniu - w poniedziałek zaplanuję lżejszy jadłospis.

Usiądź nad kartką papieru/komputerem/telefonem i zastanów się, jak będzie wyglądał Twój najbliższy tydzień:
- czy pracujesz w domu czy w biurze
- czy planujesz jakieś wyjazdy cało- lub kilkudniowe
- czy możesz zabrać obiad do pracy czy zjesz go dopiero wieczorem
- czy planujesz jakąś aktywność sportową

I tak dalej, i tak dalej... Jeśli do tego masz jakieś postanowienie - odstawić słodycze, zmniejszyć ilość wypijanych kaw w tygodniu - taki planner zdecydowanie Ci pomoże.

Ja wiem, że planując tydzień muszę się skupić na wymyśleniu obiadu, który mogę zjeść zarówno w domu, jak i szybko odgrzać w pracy (najczęściej są to tzw. dania jednogarnkowe). Sobota to dzień zakupów, w niedzielny wieczór (oraz w środę wieczór) przygotowuję te produkty, które mogę kilkakrotnie wykorzystać w tygodniu - porację pieczonych warzyw/hummus/przekąski na 2-3 dni. Jak wygląda takie przykładowe menu?

**NIEDZIELA WIECZÓR:**
Upiecz warzywa -- buraki, bataty, marchewkę a la łosoś (http://www.jadlonomia.com/przepisy/lososiowa-marchewka/), pietruszkę.
Zrób hummus.

W zasadzie masz już kolację :)

**PONIEDZIAŁEK:**
Śniadanie: kanapka z hummusem, jajkiem na twardo, awokado, pieczonymi warzywami polanymi oliwą.

Lunch: Czekoladowy pudding chia..

Podwieczorek: banan z jogurtem (zwykłym lub kokosowym).

Kolacja: makaron ryżowy lub ryż z warzywami i tofu/mięsem.

Poniedziałek wieczór: zalej płatki owsiane mlekiem lub wodą, dodaj pokrojonego banana, rodzynki, cynamon, kurkumę, ciut pieprzu, imbir. Zostaw na noc w lodówce.

**WTOREK:**
Śniadanie: owsianka, którą przygotowałaś dzień wcześniej :) podgrzej z dodatkową porcją mleka (zalecam roślinne) lub wody. Dodaj owoce, np. podgrillowaną na patelni brzoskwinię, maliny, jagody, prażone słonecznik i pestki dyni.

Lunch: Hummus z warzywami z niedzielnego wieczoru.

Podwieczorek: Kulki mocy (przepis podam w komentarzu).

Kolacja: Jajecznica z pomidorami, grzanką.

**ŚRODA:**
Śniadanie: placuszki z jajek, banana, płatków owsianych, rodzynek. Połowę zjedz na śniadanie, drugą połowę zabierz ze sobą na podwieczorek :)

Lunch: Sałatka z pomidorów, kiszonych ogórków, czerwonej kapusty, słonecznika, polane oliwą. Opcjonalnie grzanki -- mogą być zimne :D

Podwieczorek: placuszki z rana z jogurtem.

Kolacja: kurczak z warzywami (cukinia, pomidory, papryka -- podsmażone).

Środa wieczór: przygotuj gar wegetariańskiego lub klasycznego leczo. Kolację masz z głowy na dwa dni!
Upiecz w muffinowych foremkach paszteciki z białej fasoli: http://www.jadlonomia.com/przepisy/pasztet-z-gruszkami/.
Zalej płatki owsiane wg schematu z poniedziałku.

**CZWARTEK:**
Śniadanie: owsianka :)

Lunch: Muffinki pasztecikowe.

Podwieczorek: Kulki mocy (te z wtorku, jeśli ktoś ich nie zeżarł w międzyczasie).
Kolacja: Wege gulasz :)
Czwartek wieczór: przygotuj krem daktylowo - orzechowy lub daktylowo - kakaowy (namaczasz garść daktyli, rano zblendujesz, dodajesz 2 łyżki masła orzechowego albo kakao).

**PIĄTEK:**
śniadanie: omlet z białek z masłem daktylowo - orzechowym lub masłem daktylowo - kakaowym
Lunch: Muffinki pasztecikowe lub jogurt musli.
Podwieczorek:  banan z jogurtem (zwykłym lub kokosowym).
Kolacja: gar gulaszu.

To menu jest bardziej "roślinne" niż mięsne, ale tak w zasadzie odżywiam się na co dzień.

#### **Przechodzimy do naszych plannerów**

##### 1. Plan dla Zmotywowanych

![My helpful screenshot](/images/20191012_plannery/plan_dla_aktywnych.jpg)

Podzielony na dwie główne tabele - **Plan** i **Życie**. W tabeli **Plan** wpisujesz swój plan jedzenia na każdy dzień.; W tabeli **Życie** wpisujesz codziennie, co tak naprawdę zjadłaś i sprawdzasz, czy udało Ci się utrzymać pierwotne założenie :)
W tym planie mozesz dodatkowo wpisać ile kaw/drinków/słodyczy/wody dziennie zagościło w Twoim menu.

##### 2. Plan dla Aktywnych

![My helpful screenshot](/images/20191012_plannery/plan_dla_aktywnych.jpg)

Tutaj oprócz planu jedzenia możesz wpisać swój plan treningów/aktywności. Pomoże Ci to w zaplanowaniu posiłków przed i po treningowych.

##### 3. Plan dla Zdyscyplinowanych

![My helpful screenshot](/images/20191012_plannery/plan_dla_zdyscyplinowanych.jpg)

To planner dla tych, którzy wierzą w to, że jeśli coś zaplanują, to na pewno to zrealizują oraz dla myślących spontanicznie (np. planują posiłki z dnia na dzień). Po prawej stronie jest miejsce na wypisanie rzeczy, które być może trzeba będzie jeszcze dokupić oraz na produkty, które mogły jeszcze gdzieś schować się w lodówce.

**Jak używać plannerów?**

1. Wpisz swój plan w lewą kolumnę "Plan" (od poniedziałku do piątku). Oznaczenia Ś, L, O, P. K to posiłki:
- (Ś) - śniadanie
- (L) - lunch
- (O) - obiad
- (P) - podwieczorek
- (K) - kolacja

2. Codzinnie (**nie dotyczy to Planu dla Zdyscyplinowanych**) w kolumnie "Życie" wpisz, czy udało Ci się zrezliować Twój plan. Bądź ze sobą szczera, rób to codziennie, ponieważ tylko wtedy masz 100% kontrolę nad tym, czy udało się zrealizować założony plan!

Plannery możecie pobrać tutaj: https://www.dropbox.com/home/DARMOWE%20PLANNERY%20Gadaj%20Zdrów.

Pobierajcie, drukujcie, testujcie, dajcie znać, czy ta technika sprawdza się również u Was :)

Powodzenia!

J
