---
layout: post
title:  "Wszyscy mają katar..."
date:   2019-05-02
excerpt: "... mam i ja? Czyli jak być odpornym w sposób naturalny."
image: "/images/20190502_katar/WqA8jRW.png"
tags: eat
---
**Jednorazową „wpadkę” można jeszcze zaakceptować, jako trening dla układu odpornościowego. Ale ciągnąca się chrypka, niekończący się ból gardła lub ciągłe siąkanie w chusteczkę, oznaczają że infekcja nie została do końca wyleczona oraz jesteśmy ciągle osłabieni i podatni na kolejne “ataki”, być może poważniejsze. Choć z "bliźnim" należy się dzielić, to na pewno niewiele osób jest chętnych na podarunek w postaci kataru lub jego „kolegów”(wyjątkiem mogą tylko dzieci, które cieszą się na wizję wolnego od szkoły). Jak więc zbudować sobie solidną zaporę przed jesiennymi infekcjami (niestety, ludzi dookoła siebie nie jesteśmy w stanie wyeliminować)?**

Zacznijmy od momentu, w którym już wiesz, że coś Cię dopadło. Osłabienie, dreszcze, lekki ból głowy – to najczęściej pierwsze symptomy choróbska. Ale jeszcze jest czas, aby przed nim uciec! Gdy wrócisz do domu, weź ciepły prysznic i szybko zawijaj się w koc albo kołdrę! Jeśli w Twoim domu jest jakaś dobra, bratnia dusza - chłopak/partner/mąż/dziewczyna/partnerka/zona/współlokatorka/współlokator/etc. (niestety dzieci mogą naszą chwilową słabość wykorzystać na wyegzekwowanie czegoś, na co niekoniecznie chcieliśmy się do tej pory zgadzać, a koty i tak nie zwrócą na nas uwagi) - poproś o przygotowanie następującej mikstury:

Bardzo ciepłą wodą (nie wrzątkiem!), zalej:<br>
* kilka plastrów pomarańczy/cytryny,
* pokrojony kawałek imbiru,
* kilka goździków,
* szczyptę cynamonu,
* miód.

![My helpful screenshot](/images/20190502_katar/WqA8jRW.png)
Proporcje dobierz wedle uznania (niektórzy uwielbiają szczypiące działanie imbiru, inni kaszlą na samą myśl o nim). Wypij wszystko powoli i kładź się do łóżka. Przed snem możesz zaaplikować kolejną „dawkę”. Czeka Cię „noc tropikalna” - będzie Ci gorąco i będziesz się sporo pocić, ale o to właśnie chodzi. Rano weź prysznic i:

a) wracaj do swojego kokonu

lub

b) ubierz się w ciepłe dresy, załóż skarpety i~z czystym sumieniem nie pokazuj się światu przynajmniej przez 1 dzień Nadal staraj się pić ciepłe płyny.

**Unikaj**: nabiału (powodują nadprodukcję śluzu, który i tak już gości w Twoim gardle i nosie), produktów mącznych, słodkich, zbyt pikantnych, cytrusów* (pomimo zawartości wit. C, wychładzają organizm), mocnej kawy i herbaty.

**Spróbuj przyjąć tryb postny** – im bardziej odciążysz układ pokarmowy, tym więcej siły organizm przeznaczy na walkę z infekcją. Niech Twoje posiłki będą ciepłe, nie bój się produktów kiszonych (bomba wit. C), ale nie zjadaj ich też za dużo. Czosnek jest super, ale jest też ciężkostrawny, więc z nim nie przesadzaj.

**Zapomnij o słynnej miksturze naszych Babć** – miód + masło + mleko + czosnek. Jeśli mieszkasz z dala od cywilizacji, może te produkty uratują Ci życie w czasie przeziębienia, ale jeśli po mleko idziesz do sklepu spożywczego – to niestety, Twoje przeziębienie bardzo Cię „polubi”.

A jeśli kolejny dzień nie przyniósł ozdrowienia?

Stare przysłowie mówi, że katar leczony trwa tydzień, a nie leczony 7 dni. Chyba nie powstała nigdy podobna teoria określająca czas trwania przeziębienia, ale można założyć że jest to podobny okres czasu (od momentu pierwszych objawów, do całkowitego wyzdrowienia).

Jeśli pracujesz na etacie, najlepiej jest złapać przeziębienie przed weekendem – masz wówczas 2 dni, przez które można spędzić w łóżku bez większych wyrzutów sumienia. Jeśli w poniedziałek nie będziesz mieć już gorączki, możesz zaryzykować wyjście do pracy, ale wówczas szczelnie się opatul (czapka, szalik, rękawiczki obowiązkowe!). O ile w pracy może być z tym ciężko, w domu należy Ci się immunitet i powinieneś się maksymalnie oszczędzać (tylko nie przesadzaj z trudnością sięgania po pilot) – odpuść siłownię, odstaw wieczorne piwko (jeśli nie bierzesz leków, możesz ew. zaryzykować grzane piwo), kładź się wcześniej wstać.

Unikaj wszelkich chwilowych „ozdrowicieli” w proszku, które stawiają na nogi w godzinę (wyjątkiem może być ważne spotkanie, które masz w tym samym dniu lub inne przypadki losowe, które wymagają Twojej obecności). Pomimo lepszego samopoczucia, nie dajesz swojemu organizmowi szansy na regenerację i odbudowę – nie dziw się więc, że np. za tydzień czy dwa znowu będzie bolało Cię gardło, a za miesiąc lekarz stwierdzi u Ciebie anginę.

Podsumowując:

w czasie przeziębienia jedz trochę mniej, niż normalnie wprowadź produkty ciepłe (owsianki, jaglanki, zupy), kiszone (kiszona kapusta, ogórki, etc.)
nie skracaj sztucznie czasu przeziębienia, a jeśli musisz normalnie funkcjonować – każdy wieczór przeznaczaj na szczególny czas dla siebie – odpoczywaj, wygrzewaj ciało, szybciej kładź się do łóżka
miksturę przeziębieniową możesz pijać przez cały jesienno-zimowy okres – przyjemnie rozgrzeje i jest smaczna :)
A profilaktyka?

1. Jedz ciepłe śniadania! A jeśli zmarzniesz w ciągu dnia – zjedz ciepłą przekąskę. Żołądek zadziała jak wewnętrzny grzejnik :)

2. Polub imbir, czosnek, miód. Cytrusy dodawaj do herbaty, a jeśli jesteś ich fanem soute, to staraj się je jeść, kiedy nie musisz zbyt wiele czasu spędzić na zewnątrz.

3. Jedz sezonowo – tropikalne owoce zostaw na szczególną okazję, a o szklarnianych pomidorkach i ogórkach zapomnij na całą zimę.

4. Ruszaj się! Rób krótkie przerwy w pracy, aby trochę się rozruszać – jeśli siedzimy zbyt długo, zwalnia nasz metabolizm oraz szybciej marzniemy.

5. Zmieniaj obuwie w pracy na lżejsze – jeśli będziesz cały dzień chodzić w ocieplanych butach, Twoje stopy szybko się spocą, a potem szybciej przemarzną na zewnątrz

6. Noś ze sobą zawsze (jeśli nie na sobie) – szalik, czapkę, rękawiczki, parasol.

7. Nie rozmawiaj przez telefon idąc ulicą – Twoje gardło nie ma specjalnych mechanizmów, które ocieplą wdychane zimne powietrze – to rola nosa. Jeśli więc idziesz ulicą i prowadzisz długą rozmowę przez telefon, Twój nos szybko się „zatka”, a Ty zaczniesz łapczywie połykać zimne powietrze. Ból gardła murowany.

8. Zasłaniaj usta, gdy kichasz. To dziwne, ale wiele osób o tym zapomina…

9. Susz dokładnie głowę, gdy myjesz rano włosy – punkt istotny szczególnie dla Pań.

10. Pamiętaj, że ciało chcąc utrzymać ciepło, również się męczy i „pracuje” - może nie jak na ciężkim treningu, ale pozwól mu się zregenerować. Zadbaj o dietę i wypoczynek.

Jeśli macie jakieś własne, sprawdzone sposoby na jesienno-zimową profilaktykę lub domową kurację – dajcie znać :)

Zdrówka!

J
P.S. Na przepisy z ciepłymi śniadaniami zapraszam na instagrama :) śniadanka na szybko i na ciepło (a poniżej - Jeżaki!). Smacznego!
